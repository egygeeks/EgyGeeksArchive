{"id":"172338516139198_1331744030198635","from":{"name":"Mohamed Moshrif","id":"1235868066468537"},"message":"كان فيه ناس كتير في الفتره الاخيره بتشتكي ليه في مصر مفيش ناس ملتزمه أو كويسه في المجال بتاعنا وبصفتي واحد كان عايش بره وكان عايز يرجع مصر ولسة لحد اللحظة ديه مش لاقي حاجة في مصر كويسة كفاية إنها تخليني أرجع (يمكن قريب الاقي) أنا شخصيا شايف إن فيه سببين رئيسيين ليه إن أي حد بمجرد انه يبقي شبه كويس, بيختفي من مصر.\n\nأول سبب هو الإدارة. أنت في مصر عندك الإدارة شبه دايما ياما حد ملوش في التقنيه على الاطلاق بس كويس في علوم الإدارة بحد ذاتها بس مشكلته انه بيحشر نفسه دايما في الخيارات التكنولوجيه. ده بيحط عبئ ضخم على الناس اللي شغالة تحته بيخليهم مش عارفين دايما يشتغلوا براحتهم. ده غير الطلبات الغير منطقيه بالمره.\nياما بتبقي الإدارة حد عميق الفهم للتكنولوجيا بس لا يفقه أي شيء عن الإدارة وفهمه للإدارة هي إنك تطلع عين الناس اللي شغالة معاك وتخليها دايما خايفة علشان تمشي عدل.\n\nمثال من أرض الواقع.\n يعني أنا مثلا من حوالي 3 سنين اشتغلت كام شهر في مصر. \n1- المسمي الوظيفي لي كان \"مدير قسم برمجه الألعاب\" اللي حصل بعض كدا إن اللي كان بيطلب مني هو مسؤليات نائب المدير للامور التقنيه (VP of Engineering) و لما غيرت الإسم الوظيفي لي في لنكيد أين للمسمي الواقعي، كلمني صاحب الشركة اني أغير المسمي دة علشان أنا مش بعمل كدا! قلت ليه حلو، يبقي محدش يطلب مني أي حاجة خارج حدود المكتب اللي أنا شغال فيه. قال أوك و بعض كدا مدير الموارد البشرية بعت لي علشان اكتب مستند يوضح إيه هي حدود و مسؤليات وظيفتي علشان هم مش عارفين إيه هي و بعض كدا نتناقش فيها. طبعاً الكلام دة كان بعض حوالي 6 شهور من العمل في شركة مشغلة واحد في منصب إداري و هم مش عارفين هو المفروض يعمل إيه بالضبط!!\n2- فهمهم العام في المجال اللي المفروض هم شاغلين فيه كان قاصر بشكل مزري. مثال واقعي حدث مابيني و مابين أحد الشركاء في هذه الشركة:\nهو: جيلنا مشروع جديد جامد جداً عايزين نعمله في أسرع وقت. يعني شهر ولا اتنين ولا حاجة\nأنا: إيه؟\nهو: بص. هنجيب نضارة من بتاعة الفيرتوال ريالتي ديه و هنوصلها بالتليفون المحمول بحيث انك لما تلبس النضارة تشوف انك ايرونمان و تشوف ايدك كدا و لما تبص في المرايا تشوف الزي الكامل و ممكن نعمل أهداف في الهواء أو على الحيطة ممكن تضربها بالشعاع اللي بيطلع من ايدك و بعض كدا ممكن أكتر من واحد يلبسو النضارة مع بعض و يحاربوا بعض\nأنا: .......\nهو: ها، الكلام دة ممكن ياخد أد إيه؟\nأنا: مقدرشي أديلك رقم معين الموضوع محتاج بحث شديد. بس أكيد هيبقي أكتر من سنة.\nهو: ليه؟؟ دة المفروض سهل جداً!\nأنا:.......\nهو: بجد، الموضوع مش معقد كدا!! نضارة و 3D و شويه فيرتوال ريالتي من اللي بنعمله كل يوم، يعني ممكن البروتوتيب يخلص في شهرين ولا حاجة\nأنا: و دة على أساس إيه حكمت إن الكلام دة صح؟؟\nهو: عندك جوجل جلاس عرفو يعملوه أهو!!!\nأنا: هات لي 200 موظف يشتغلوا تحتي و اديني كام مليار دولار ميزانيه أبحاث و اديني سنتين وانا اعملك وحدة زيها حاضر!!\n\nطبعاً الحوار دة كان بيتكرر مثلاً مرة كل إسبوع أو اتنين و كل مرة حاجة فضائية كدا. يعني مثلاً مرة كانوا عايزين برنامج أعقد من Home Styler بتاع اوتودسك (اللي بتعمل اوتوكاد) و يتعمل باستعمال اتنين جونيورس. قلتلهم 8 سنين!!\n\n3- فهمهم عن الإدارة هي انك تفشخ الموظفين بحيث إن كل اللي بيكون شاغل فكر أي حد فيهم هو إنه ميعملشي حاجة غلط علشان ميطلعشي ميتين أهله. يعني حاجة وحدة تلخص الموضوع دة كله، قائمة الجزاءات والحاجات اللي ممكن تخصم من مرتبك كنت بتاع 10 صفح، انما قائمة المكافأت كنت سطر واحد و هو انك لو اشتغلت زيادة عن الوقت بتاعك و لازم موافقة كتابيه من مدير مديرك. طبعاً مفيش أي حاجة عن إيه اللي ممكن تعمله علشان تترقي أو تاخد مكافأة كبيرة أي أي حاجة من النوع دة.\n4- موضوع التدريب و انك تشغل هناك فترة تقوم خبرتك تزيد و كدا، دة خيال علمي و كلام ملوش أدني علاقة بالواقع\n\n5- بعد لما سبتهالهم مخضرة و مشيت، ضحكوا على الأولاد اللي كانوا شاغلين تحتي و وعدوهم بمكافأة لو خلصوا الشغل بدري و بدل المكافأة، رفدوهم كلهم!!\n\nالمشكلة التانية هي المرتبات. ناخد مثلا مايكروسوفت امريكا ومايكروسوفت الصين ومايكروسوفت مصر.\nمرتب الشخص ال senior في مايكروسوفت اللي هو متوسط خبره مابين 10 الي 13 سنة مثلا, ده بيبقي المتوسط بتاعه في حدود 150 الي 160 ألف دولار في السنه ده المرتب الأساسي ملوش علاقة بالمكافآت والكلام ده.\nالصين اللي مصاريف المعيشة فيها اغلي من مصر حاجة بسيطه, متوسط المرتبات لنفس المهندس في حدود 85 اللي 90 ألف دولار. يعني تقريبا في حدود 56% من مرتب امريكا.\n\nنيجي لمصر. أنا لما سألت على مرتبات نفس الموظف في نفس الشركة, كانت في حدود 480 ألف جنيه في السنه (كل الارقام ديه قبل الضرائب)\n\nيعني في الصين حوالي 56% من مرتب امريكا وفي مصر حوالي 16% من مرتب امريكا.\n\nالسؤال بقي. أي واحد كويس ومفيش سبب انه يفضل في  مصر (زي إن اهله محتاجينه مثلا أو هو مش بيحب السفر) ليه يقبل ب 16% بس ومش 56% ولا 100% ؟!\n\nمبدأ \"أصل الشركات ديه بتكسب اقل من الدول التانية بكتير\" مش كافي علشان نفس المبدأ ده لما بيحصل بره (شركة ناشئة مثلا) بتعوض ده عن طريق اسهم في الشركة وأول لما بيجي ليها تمويل, بتدي مرتبات أكتر من الشركات الكبيرة. يعني على عكس ما ناس كتير فاهمة, اكبر مرتبات مش بتبقي مش شركات زي مايكروسوفت وجوجل وأمازون, بتبقي من ال startups اللي جابت تمويل علشان تقنع الناس ديه إنها تسيب الشركات الكبيرة وتروح ليها","actions":[{"name":"Comment","link":"https://www.facebook.com/172338516139198/posts/1331744030198635"},{"name":"Like","link":"https://www.facebook.com/172338516139198/posts/1331744030198635"},{"name":"Report Post to Admin","link":"https://www.facebook.com/groups/egyptian.geeks/members/"}],"privacy":{"value":"","description":"","friends":"","allow":"","deny":""},"type":"status","created_time":"2016-12-19T13:37:51+0000","updated_time":"2016-12-21T19:42:51+0000","shares":{"count":18},"is_hidden":false,"is_expired":false,"likes":{"data":[{"id":"1653382054689111","name":"Ahmed H. Mahmoud"},{"id":"1919240031695732","name":"Soliman Dawood"},{"id":"10210988467122116","name":"Ahmed Mustafa"},{"id":"1671726202843237","name":"Nourhan Gawish"},{"id":"10154534159283282","name":"Ahmed Abdo"},{"id":"10155220916862048","name":"Mohamed Atef Abd ElWahab"},{"id":"1359609970749291","name":"Mustafa Almaraghi"},{"id":"1886558264921175","name":"Mahmoud Elghzaly"},{"id":"10210862671936757","name":"Karim Sonbol"},{"id":"10158395003525593","name":"Fizeau Basha"},{"id":"1666163166733719","name":"ابراهيم محمد"},{"id":"625677824294361","name":"Abuzeid Ibrahim"},{"id":"302538816831768","name":"Amr Alaa"},{"id":"10154887221976041","name":"Mohamed Adel"},{"id":"10210954655734032","name":"Amjad Mashaal"},{"id":"10155071713202292","name":"Hassan Aly Selim"},{"id":"1786709881592928","name":"Ahmed Hashem"},{"id":"1653829424644234","name":"Moatasem Elrouby"},{"id":"10154535980341656","name":"Amir Amgad"},{"id":"1263684803753215","name":"Essam Abdelrahman"},{"id":"10155975829509012","name":"Mohamed Ibrahim Gaber"},{"id":"10210185241799901","name":"Nader Mahfouz"},{"id":"1280978398653615","name":"Ahmed S. Soliman"},{"id":"10154895123660943","name":"Ahmed Soliman"},{"id":"10211811206896077","name":"Abdelrady Fcis"}],"paging":{"cursors":{"before":"MTY1MzM4MjA1NDY4OTExMQZDZD","after":"MTAyMTE4MTEyMDY4OTYwNzcZD"},"next":"https://graph.facebook.com/v2.2/172338516139198_1331744030198635/likes?access_token=EAAEFxxeGv2oBAIFNSMx76u4iTy5p0wJkZAVIn8sDUE2sEapZCKp5TFXrU9gmzZAVP2OzZApoKkOnf7qkJxKZCcSnG4jlZA2s4IQXRvZBZApCvhtOUcTZCZA9WOwZAZByvvWZCC6XfHH3DTalhmkWOpEGJrcaUZCS8IPpdp008ZD&limit=25&after=MTAyMTE4MTEyMDY4OTYwNzcZD"}},"comments":{"data":[{"created_time":"2016-12-19T14:02:55+0000","from":{"name":"Meligy","id":"10154884040385170"},"message":"البوست ده منقول من حد؟ أنا متأكد إني قرأت الحدوتة بتاعة الفيرچوال رياليتي دي قبل كده.","can_remove":false,"like_count":3,"user_likes":false,"id":"1331766220196416"},{"created_time":"2016-12-19T14:03:55+0000","from":{"name":"Ahmed Amr","id":"10154279732611231"},"message":"Exactly","can_remove":false,"like_count":1,"user_likes":false,"id":"1331766960196342"},{"created_time":"2016-12-19T14:23:00+0000","from":{"name":"Muhammad El-Hennawy","id":"10210432517001560"},"message":"ما تقولنا اسم الشركة ده ايه بشمهندس مشرف ؟!","can_remove":false,"like_count":0,"user_likes":false,"id":"1331783590194679"},{"created_time":"2016-12-19T14:29:31+0000","from":{"name":"Waled Saleh","id":"10158302198825357"},"message":"\"عني على عكس ما ناس كتير فاهمة, اكبر مرتبات مش بتبقي مش شركات زي مايكروسوفت وجوجل وأمازون, بتبقي من ال startups اللي جابت تمويل علشان تقنع الناس ديه إنها تسيب الشركات الكبيرة وتروح ليها\" \nانا متفق معاك جدا فالنقطه دى وخصوصا الstart-up فالgaming الناجحه فى امريكا بتدى مرتبات اكبر من الشركات الكبيره. هنا فى مصر الناس فاهمه انى العيشه الحلوه هيا انك تروح شركه كبيره وترقص وتلعب وتاخد خبره.....الخ  :D :D \nلو حد من دول اشتغل على نفسه بس...هيبقى احسن من الناس دى","can_remove":false,"like_count":0,"user_likes":false,"id":"1331788330194205"},{"created_time":"2016-12-19T14:39:53+0000","from":{"name":"Ali Badr","id":"1834716980132754"},"message":"انا موت ضحك و انا بقرأ جزئية \" يتعمل باستعمال اتنين جونيورس. قلتلهم 8 سنين!! \" :D","can_remove":false,"like_count":11,"user_likes":false,"id":"1331796546860050"},{"created_time":"2016-12-19T14:48:05+0000","from":{"name":"Nader Al-Sharkawy","id":"10154154089100216"},"message":"Mohamed Amgad","can_remove":false,"like_count":0,"message_tags":[{"id":"10212414248174898","length":13,"name":"Mohamed Amgad","offset":0,"type":"user"}],"user_likes":false,"id":"1331801913526180"},{"created_time":"2016-12-19T14:53:27+0000","from":{"name":"Youssef Ashour","id":"10212647985264376"},"message":"البوست دا قريته من حوالى سنة مثلا","can_remove":false,"like_count":1,"user_likes":false,"id":"1331804973525874"},{"created_time":"2016-12-19T16:08:42+0000","from":{"name":"Amir Abou Eesa","id":"1353018234756623"},"message":"حاجتين حابب اتكلم فيهم هنا \n-الجزء التيكنكال , أنت بتحكم من منظور ديق فيه شركات كتير في مصر شغالين كا  تيكنكال احسن مما تتخيل, بشوف كواليتي شغل في انجلترا بيجلنا عن طريق عملاء بيبقا اسوأ مما ممكن تتخيل.\n-الجزء المادي ده الطبيعي مقارنة باحوال البلد فا انت هنا مش بنتكلم على مجال بنتكلم على بلد لبد.\n\n\nمينفعش \"النهارده\" تقارن مصر بامريكا او بالصين في المرتبات بس ممكن تقارنا بالهند وايران ودول شرق اوربا ممكن بردو.","can_remove":false,"like_count":1,"user_likes":false,"id":"1331858670187171"},{"created_time":"2016-12-19T23:18:15+0000","from":{"name":"Mohamed Osama","id":"10206804676315444"},"message":"Emad","can_remove":false,"like_count":1,"message_tags":[{"id":"10155210972984444","length":4,"name":"Emad Gamal","offset":0,"type":"user"}],"user_likes":false,"id":"1332137250159313"},{"created_time":"2016-12-20T08:50:29+0000","from":{"name":"Ahmed Hashem","id":"1786709881592928"},"message":"بعانى فى نقطة الأدارة دى 😢","can_remove":false,"like_count":1,"user_likes":false,"id":"1332457573460614"},{"created_time":"2016-12-21T19:42:50+0000","from":{"name":"Ahmed Saa'd Elghareeb","id":"1786677968320211"},"message":"انا لسا فاكر قصة الايميلات اللي حصلت ف الاخر و انت كنت شيرتها هنا :D \nبس الشركة دي شكلها مسخرة بزيادة عن باقي الشركات الحقيقة.. بس يا تري الشباب اللي اترفدوا دول رفعوا قضية و لا حاجة؟ ما هوا جزء كبير من سبب الادارة السيئة دي ان الـdevelopers بيسكتوا عن حقهم","can_remove":false,"like_count":0,"user_likes":false,"id":"1333849583321413"}],"paging":{"cursors":{"before":"WTI5dGJXVnVkRjlqZAFhKemIzSTZANVE16TVRjMk5qSXlNREU1TmpReE5qb3hORGd5TVRVMk1UYzEZD","after":"WTI5dGJXVnVkRjlqZAFhKemIzSTZANVE16TXpnME9UVTRNek15TVRReE16b3hORGd5TXpRNU16Y3cZD"}}}}